---
title: Offisiell åpning av gapahuk
date: 2019-10-29
image:
  filename: featured.jpg 
  focal_point: Smart
  preview_only: false
  caption: ""
---

<!--more-->

Friluftsteamets egen Vibeke Palucha fikk æren av å klippe snoren – eller «kappe tauet» i ekte friluftstil – da gapahuken ved Sørlandet sykehus ble åpnet onsdag 23. oktober 2019. 

Utbedringen av uteområdet har pågått i ett par år, hvor ansatte og pasienter ved post 2.1 har stått for det praktiske arbeidet med å rydde området og bygge gapahuken, mens Avdeling for barn og unges psykiske helse (Abup) har stått for kostnaden til materialer.

Uteområdet, gapahuken og friluftsykehuset like ved er tilgjengelig for hele sykehuset for både ansatte og pasienter. Både ute- og inneområdene kan benyttes som et sted å trekke seg tilbake til og er tenkt som en naturlig frisone som skal være lett tilgjengelig for alle.

På sikt er det ønskelig at grøntområdene rundt sykehuset blir benyttet på en mer systematisk måte for å støtte bedringsprosesser ved å legge til rette for gode opplevelser og gi pusterom ute i det fri.